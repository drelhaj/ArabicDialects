اللي حصل دا كان المفروض يحصل من زمان .. احنا مبقناش بنشوف غير الفساد .. وكل الردود حتي بتأيد دا ورغم كدا كله بيتكلم بس مفيش حد بياخد خطوات ايجابيه بس كويس اللي عملوه .. بقينا بنشوف اللي معاه واحده فـ الشارع ولا كإنهم علي اوضه النوم .. وبقينا نشوف الشباب ماشيين بسجاير المخدرات فـ الشارع وكإنها سجاير عاديه .. وبقينا نشوف خناقات وناس بتتعور وناس كمان بتموت ومش بس سلاح ابيض لا بتوصل لمية نار ورصاص والحكومه عمرها ما تظهر إلا فـ الاخر تيجي دا يعني لو جت ولما الناس اصلا بتتصل بيهم مش بيتحركوا من مكانهم كل امين شرطه يهمه القرش تديله خمسه جنيه يسيبك ويمشي لو كنت عامل ميت نصيبه والظابط طلاما بيجيله شغل وقواضي وترقيه خلاص وطبعا المأمور اكبر حاجه ممكن تزعله هو والأعلي منه إن التكييف يعطل او يسمع صوت عالي فـ القسم وخصوصا لو صوت استغاثه من الضرب والبهدله والتعذيب يركبه ميت عفريت واللي بيستغيث دا يموت ويختفي الراجل شعبه نضيف ومعندهوش مشاكل .. والمشكله الكبيره بئا إن كل الناس بتشوف دا وعارفين دا كبار وصغيرين ومسؤلين وغير مسؤلين .. طيب وبعدين ؟؟ الموضوع بينتهي بتعليقات سوري يعني سخيفه لا بتقدم ولا بتأخر .. والبلد زي ماهي .. واشكري يا حكومه .. كللللله فساد فـ فساد .. البلد ملك اتنين .. اللي معاه فلوس يعمل بيها علاقات عن طريق الرشاوي .. واللي له دهر وبابا راجل واصل او ماما تعرف ناس واصله .. وبنرجع نلوم علي البلد والعيب اصلا فـ الناس .. نتمني يكون في خطوات ايجابيه .. ومش بس وزير الداخليه اللي المفروض يستقيل بكرامته اللي هي اصلا معدومه .. لا دا الحكومه كلها تستحق تتغير .. لأن الشريف فيها ظالم ومفتري بأوامر الأعلي منه .. نقول لينا ربنا زي غزه وزي العرب اللي مسلوب حقهم ..