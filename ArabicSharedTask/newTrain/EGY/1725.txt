وده سببه للأسف برامج التوك شو المصرية اللي اصبحت مثل جريدة اختصرت كل صفحاتها في صفحة الحوادث فقط علي برامج عاملة زي ناس بتنشر ملابسها الداخلية علي الملاء وطبعا لما ننتقد ونتكلم ونطالبهم بالموضوعية واظهار الجيد والسيء بدلا من التركيز علي السيء فقط يكون ردهم هو فين الحلو ده يا جماعة لو في اخبار حلوة اكيد هانجيبها ناس عندها نرجسية ومابتسمعش غير صوت نفسها يعني مثلا في اليوم اللي اعلن الدكتور مصطفي السيد عن اكتشاف علاج لمرض السرطان ظهر علينا اكبر برنامج توك شو في مصر والوطن العربي بتجاهل تام للموضوع مع انه لو كانت في مصيبة او فضيحة -وما اكثرهم - كان خصص لهم البرنامج كله وبمناسبة الاكتشاف الجميل ده اللي بهديه لمعدي ومقدمي برامج اخبار الحوادث قصدي التوك شو المصرية وباقول لهم اتقوا الله وكفاية اتكالية وتقليد لبعض واخرجوا وظهروا مصر الحقيقة وشعبها اللي مش كله دكان شحاته وحين ميسرة ومايعرفش مين اللي بني الاهرامات الثلاث لأن الناس حوالينا فاكرين ان كلنا كدة للأسف وده طبعا بيأثر تأثير كبير جدا علي الطلب علي العمالة اللي فاكرين ان كلها من العينات الفاسدة دي