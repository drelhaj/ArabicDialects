د / برادعي . عالم كبير . وذو خبرة في مجال الذرة. وكل العالم يشهد لك بهذا . لكن عندما علمت من ألاخبار بأنك عايز تترشح لرئاسة مصر بصراحة أندهشت من الخبر . لية أندهشت لأنك غايب عن مصر منذ فترة زمنية ليست بقليله . وكمان عايش فين ياعمنا بعيد بعيد بعيد عنا . يعني بقالك زمان ( مشربتش من نيلها علشان تجرب تغنيلنا ). بالراحة وحبة حبة علينا يادكتور برادعي . ياعمنا الفاضل المفروض علشان تدخل في السياسة أترشح ألاول لمجلس الشعب وحيشوف الشعب وأهل دايرتك عملت ليهم اية . وأهي الانتخابات من حظك علي الأبواب . وفي ال 4 سنوات بتاعه المجلس كانت خبرتك زادت وحنكتك الساسية بقت أفضل طبعا هذا كله أذا ( نجحت بأنتخابات مجلس الشعب أذا كنت سمعت كلامي ). وانا متأكد ان سيادتك لن تسمعة وهذا ايضا حقك . الجميع يشهد لسيادتكم أنك عملت قلق في اليومين دولي . ولكن الي ألان لم أقدر أفهمك بتعمل جولات وأجتماعات وهذا حقك ولكن فين برنامجك الأنتخابي . حضرتك داخل أنتخابات الرئاسة لية . ياعم أنا والله بحبك وكنت مشرفنا أيام رئاستك للوكاله الذرية والي الأن مشرفنا والله العظيم . ولكن بجد مش لايق عليك دور ترشيحك لرئاسة مصر . هذا رأي من مواطن مصري والله بيحبك . ولكن للأسف لن أعطيك صوتي بالأنتخابات المقبلة . ( أذا ترشحت ) .