والني يا عم ايمن الله لا يسيئك وحياة ولادك ياشيخ سيبنا فـ حالنا وما تخرطش علي قلبنا بصل اصل الحكايه مش نفصاك . واذا كنت لسة متمسك بحكاية الزعامة دي خلاص يا سيدي زعمناك علي عواجيز الفرح واقعد اخطب فيهم زي ما انت عايز . أو روح حته تانيه اخطب فيها وتكون اوسع من ميدان التحرير منطقة الخانكه محافظة القليوبيه . ح تلاقي هناك ناس طيبين قوي وبيسمعوا من غير ما يعلقوا . أمة مين يا أيمن باشا زغلول اللي بتتكلم باسمها انت عملت زي جحا كدبت الكدبه وصدقتها ولا ايه . اذا كنت لا تستطيع التحدث باسم امه صغيره تتكون من 4 أو 5 افراد هي امتك الصغيره - أقصد طبعا أسرتك الصغيره _ فكيف تجرؤ او حتي تفكر بأن تتحدث ياسمنا . ام تظننا أمة قد ضحكت من جهلها الأمم . بالمناسبه هذا الكلام ينسحب علي اي زعيم اممي آخر مهما كان انتمائه . وسلم لي علي الترماي