أحب أقول ان اللي النظام مش فاهمه ان ريحته فاحت و الناس خلاص زهقت بجد و علي رأي دكتور نبيل فاروق النظام الحالي المتحكم في مصائر مصر و الشعب المصري هينهار سواء بالدكتور محمد البرادعي او بغيره لان الشعب خلاص فقد الثقه بلا رجعه في الحزب الحاكم و الحكم الديكتاتوري اللي احنا عايشين فيه و بصراحه الشعب عايز يحس انه عايش و ليه كيان بجد مش مجرد شعارات و ضحك علي الدقون من حزب فاسد لا يهمه مصر و لا شعب مصر و ايمانه الكامل بالمال و تدمير البلد لانهم عاملين زي اللي بيسرق و عارف انه هينقبض عليه فبيحاول يسرقوا و يخربوا علي قد ما بيقدروا عشان لما ييجوا يهربوا زي اللي هربوا يبقوا عاملين غله كويسه يصرفوا منها في الدول اللي هيهربوا فيها...