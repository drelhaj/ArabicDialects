يا معالى الوزير احنا مقدرين مجهوهات سيادتك فى حل مشاكل الناس وكتر الف خيرك والله لكن بينى وبينك ساعات كده فيه قرارات بتكون مستفذه وتصريحات اكثر استفزازا واللى زاد وغطى وطين الدنيا بطين هى استمارة البيانات الاخيرة اللى البقالين وزعوها على الناس تملاها واللى فيها سوْال لو سعادتك لفيت دول العالم كلها وزرت حتى افقر دوله مش حتلاقى ابدا اى مسئول يساْل السوْال السخيف ده والسوْال يا سيدى بيساْلنى اذا كان عندى دورة مياه مستقلة فى شقتى يا معالى الوزير ارجوك خلى واحد محل ثقة يراجع شغل الموظفين الجهابزة اللى مش واخدين بالهم ان احنا فى سنة 2010 من القرن 21 بكل المقاييس فضيحه لما وزارة محترمة فى حكومة محترمة تساْل مواطن اذا كان عنده حمام مشترك هنا السوْال اللى بيفرض نفسه لو المواطن قال ما عنديش حمام مستقل سعادتك حتصدر تعليماتك بعمل حمام مستقل له طبعا مش حيصل طيب لو قال انا عندى حمام حتحرمه من التموين نظرا للرفاهية والبذخ اللى هو عايشه 0 طبعا مش حيحصل صدقتنى يا معالى الوزير ان موظفين الوزارة بيعملوا حاجات ملهاش لازمة لكنها لا يقصد منها سوى استفزاز البسطاء اللى بيدعوا ربنا يخلصهم من القرف اللى همه فيه بس ياريت كلامى ده حد ابن حلال يوصله لسعادتك مش بس يقولولك له تمام يا فندم 0