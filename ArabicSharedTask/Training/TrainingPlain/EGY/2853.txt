الاهلى كان يلعب مباراة المقاولون بدون مدرب لان الاخ اللي اسمه حسام البدرى ده ماعندوش فكرة للاسباب التالية: 1- لاول مرة منذ زمن بعيد جدا يلعب الاهلى امام فريق يلعب باندفاع هجومى وصل لدرجة التهور وهى فرصه ذهبية للاعبي الاهلى بامكانياتهم ومهاراتهم فماذا فعل عبقرى زمانه اللي مش عاوز حد ينتقده؟ ولا حاجة اى نعم ولا حاجة فضل قاعد يتفرج ع الماتش زيه زينا بالظبط ولم يؤدى لاعبو الاهلى اى جملة تكتيكية ولا حتى فرصه ضايعه توحد ربنا طوال 90 دقيقة غير الوقت الضايعؤ 2- الاصرار العجيب علي الباك رايت (لا أريد مجرد ذكر اسمه علشان لا استفز جمهور الاهلى اكتر من كده)واشراكه للمباراة التانية على التوالى بدون تغييره مما يدل علي حاجة من 2 يااما ماسك عليه ذلة علشان كده بيلاعبه كل ماتش غصب عننا يا اما المدرب حمار ومش عارف ان هذا الشخص لايصلح لاعب كرة وهذا هو الاحتمال الارجح ؤ 3- ماهى الفائدة المرجوة من حسام عاشور-عبد الله فاروق-(اللي مايتسماش)؟ولماذا يعتمد عليهم عبقرى زمانه في كل مباراة؟ 4- ماهو الفرق بين الحسامين حسن والبدرى؟ الاول بيدى لاعبيه طاقه وروح حماسية استمدها لما كان بيلعب فى الاهلى فمستواهم بيعلى لاكتر من 3 اضعاف يعني بيعمل من الفسيخ شربات والتانى تور الله في برسيمه قاعد علي الدكة ولا ليه اى 30 لازمةؤ 5- لاول مرة منذ سنوات بعيدة يأتى مدرب للاهلي من نوعية مدربي الزمالك طوال السنوات السابقة(مابيعرفش)ؤ 6- اذا شاء الله العليم ان نفوز ببطولة الدورى السنة دى لن يكون لعبقرى زمانه اى دور في هذا الانتصار بسبب انعدام المنافسة في الدور الاول كلهؤ 7- من الاخر مدرب معدوم الجرأة الهجومية ماتش زى النهاردة ده اى واحد من جمهور الاهلي سواء قاعد في المدرجات او بيتفرج ع التليفزيون كان هيعمل التغييرات الاتية:1. محمد فضل (مهاجم تانى جنب عماد متعب)بدلا من ابو تريكة الغير موفق بالمرة 2. احمد حسن بدلا من (اللى مايتسماش) واحمد فتحى يرجع مكانه الطبيعى والاساسى باك رايت كنا ساعتها اعتقد ممكن نكسب الماتش لكن عبقري زمانه مصمم علي حرق دم جمهور الاهلى ؤ 8- أخيرا ارجو من الاخوة الاهلاوية المستسلمين لقدرهم ماحدش فيهم يطلع يقطع فينا ويقول كلام عبيط من نوعية(اللي بينتقد البدرى يبقي مش اهلاوى) لسبب بسيط جدا "الساكت عن الحق شيطان أخرس" واحنا عاوزين مصلحة الاهلى قبل مايغرق علي ايد عبقري زمانه واوانه وربنا يستر من اللي جاى.