اسمحولي الدوله مش عارفة تستقطب الناس دي , وتراضيهم , الموضوع كله منصب رئيس أو وزير أو فلوس .. في لبنان عندما أسمع النشرة يقولوا الرئيس بري , والرئيس الحريري , والرئيس جنبلاط , والرئيس الحص , والرئيس سليمان فرنجية غير ارئيس سليمان رئيس الدولة والرئيس طعيمة , بدون عُقد والناس كلها متراضية والحمد لله.. إلخ إيه المانع , مالدولة تمنح لقب ريس للبرادعي ونور وصباحي , يبقي الريس البرادعي والريس صباحي والريس نور, والريس الغزالي حرب , أهه بدل ماكان عايز رئاسة الأهرام , يبقي ريس علي كبير ,وتمنح لقب وزير لجمال زهران يعني يبقي اسمه في شبرا الخيمة بدل النائب يبقي الوزير جمال زهران , وحمدي فنديل زعلان علشان كان عايز يذيع في فضائية تديله الدولة لقب وزير , ويتخيل نفسه وزير إعلام ويذيع في ثلاث قنوات فضائية مش واحدة , يبقي الوزير حمدي قنديل بلا حقيبة , وتنتهي المواضيع والهيصة اللي همه عاملنها دي ويحرضوا الشباب في الشوارع ويستخبوا همه فوق السطوح يتفرجوا علي العيال يشتموا الشرطة ويحدفوها بالطوب.. وعلاء الأسواني واد أمريكاني جاهز إيه المانع أمريكا تديلة , والدولة كمان تديله لقب وزير .. أنا مش عارف الدولة ليه ماعندهاش حلول غير تقليدية .. طيب ماقبل الثورة كان فيه ناس صايعة وكانوا بيمنحوهم لقب بك , ولقب باشا .. ياريت الدولة تفكر في اقتراحي ده بجدية .