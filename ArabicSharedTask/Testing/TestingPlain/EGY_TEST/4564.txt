الاهلى عمل الاهلى سوى دا من صفات الفاشلين يا كابتن حسام بتتكلم على الدنيا كلها و كل الناس عندك مرتشين و كلهم ظالمين الزمالك و محدش سمعك بتتكلم عن لاعيبتك اللى طول الشوط التانى موراهمش غير انهم بيحاولوا يمثلوا على الحكم عشان ياخدوا ضربة جزاء مسمعنكش بتقول ان اللعيبة كانوا تايهين فى المباراة و مش لاقين حد يوجههم من خارج الخطوط و كانوا بيلعبوا كورة شراب من بتاعة الحوارى بطريقة كل الفرقة تدخل منطقة الجزاء و اللى يعرف يعمل حاجة يعملها هو دة يا كابتن اللى انت عملته فى الزمالك زودت التوتر و نفخت فى الحجج القديمة بتاعة كل الدنيا على الزمالك لغاية اما مجس ادارتك بقى مبسوط قوى بيك عشان كل جماهير الزمالك دلوقتى مقتنعة ان اتحاد الكورة و لجنة المسابقات و لجنة الحكام و الجرايد و الفضائيات و الراديو كلهم ضد الزمالك كما لو ان الزمالك مش هو اللى كان بيصارع الهبوط لوحده و الجعجعة الفارغة مع شوية الحماس الساذج هما اللى طلعوكم لفوق ..