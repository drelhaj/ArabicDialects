انا مواطن مصري بسيط احتاج الى لقمة العيش يعني اعيش مستور وبصراحه فكرت في كل الكلام اللي بيكتب في الصحف وما ينشر على الانترنت وجدته صادقا واننا لازم نتغير ولازم نبقى افضل كفايه بقى تعبنا من الزل في الاغتراب ولا كرامه في الداخل ولا كرامه في الخارج كل اخواني اللي بيكتبو هنا ويعلقو علاموضوعات تقريبا مغتربين محتاجين يرجعو بلدهم كفايه بقى تسديد في فااتورة هم ليس طرف فيها احنا مش لاقين لقمه العيش حاليا مصر مع اننا عارفين ان مصر فيها خير وفيها موارد تجعلها من افضل الدول للاسف الفساد الاداري وسببه الحكومه اثر على البني ادمين واثر وخلق فساد جديد اسمه الفساد الاخلاقي الرشوه والكذب والهروب من الواقع وعدم تحمل المسؤوليه واسرق واجري هي دي للاسف قواعد الادارات في مصر والله انا حزين ونفسي بجد اشوف بلدي خاليه من الفساد او حتى يكون في فساد بس مش على حساب الشعب الغلبان اللي بجد خلاص ماتت فيه النخوه ماتت فيه الشهامه واستبدلها النظام الحاكم بالسلبيه واللا مباله انا مش بحب امركا ولا بحب انها تتدخل في شؤون مصر لكن دلوقتي انا ممكن استعين باي قوى خارجيه للتأثير على النظام المصري لتغير الدستور وكفايه ملكيه بقى كفايه ارجوكم خلاص الناس لحست التراب وذاقت الامرين لا تعليم ولا صحه ولا نقل وموصلات ولا لقمه نضيفه ولا حتى كرامه والله ده كتير على شعب راقي ومثقف وله تاريخ زينا انا من فتره كنت في المتحف المصري طبعا مش عايز اتكلم عن النظام والنظافه والترتيب الغير موجودين بداخله بصراحه فتارين خشب عفى عنها الزمن ولا تصلح لحظيرة حيوانات لا تليق بالكنوز التي بداخل الصرح العظيم ولما خرجت قلت لصديقي تخيل الفراعنه رجعو للدنيا هيقولو عننا ايه تفتكر هيعجبهم وضعنا ويقولو هما دول فعلا احفادنا احفاد الحضاره اللي حيرت العالم قالي معرفش بصراحه هيعرفونا ولا لا ممكن حد يجابوني ويقلي هما ممكن يقولو علينا ايه ؟؟؟؟؟؟؟؟