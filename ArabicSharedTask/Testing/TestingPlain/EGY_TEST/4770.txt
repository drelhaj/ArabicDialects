أول شىء يا حسام يا محترم انسى تدخل الأهلى طرف دائم فى عرض مشاكلك علشان بس تحافظ على شكلك .وانسى توأمك ودفاعك عنه سواء فى الحق والزور كمان لأنه شايف ان حل المشاكل بالدراع وبس ونسى منصبه حساس وانه واجهة لنادى كبير واللا الظاهر ان منصبه كبير عليه شوية كتير ومش حيقدر يملاه بمجرد الكلام الكتير والتصريحات الرنانة ولا بفرد الدراع ولكن بالتخطيط الجيد والصمت الذى يدل على الثقة بالنفس والقدرات -ومن جهة حازم امام واحمد عقوباتهم بسيطة ويستحقون اكتر من كده فى سبيل يتعلموا اداب الملعب والتعامل مع المباريات والحكام وبلاش تبقى عاطفى قوى كده وخليك عملى - هوه انت لما عاقبت هانى سعيد وغرمته مبالغ كبيرة حد كلمك وقالك حرام عليك تقطع فى ارزاق الناس وهانى لاعب محترم وميستحقش كل ده منك- لا الكل سابك تتصرف زى مانت عايز -ياريت انت كمان تسيب المخطئين يتعاقبوا واحصر مجهوداتك لفريقك ومصلحته وافرح ان اللجنه ماقررتش اقامة مباريات الزمالك بدون جمهور ولو ان ده كان متوقع ويستحقون ذلك .وفى شىء مهم انت ناسيه ياسيد حسام وهو انك كنت لازم تتعاقب معاهم لأنك كنت ضعيف الشخصية مع لاعبيك ولو كنت مالى مركزك ماكان تلميذ زى حازم امام تصرف كده فى وجودك ودى الحقيقة اللى الناس كلها غافلة عنها وبالعكس بيشكروك على جريك وراهم لمنعهم . المفروض عليك كنت تعاقبهم عقاب من جهة النادى على انهم شوهوا صورة فريق الزمالك امام العالم وخرجوا عن طوعك وتوصياتك واوامرك فى الملعب الا اذا كنت معلمهم سيناريوهات التصرفات فى حالة الهزيمة زى ماظاهر فى تدريباتك على اللاعب المهاجم (ازاى تمثل علشان تحصل على ضربة حرة وكيف تحصل على بلانتى مزور) وده ظهر بشكل فاضح فى لاعبيك عندما كانوا يرمون باجسامهم فى ال18 وكأنه حمام سباحة .كان أفضل تدربهم على خطط هجوم بدل التمثيل الفاضح .والدليل على كده اما حازم امام قال لمدحت شلبى انا كنت زعلان علشان الحكم شاف حوالى خمس ضربات جزاء لينا وماحسبش ولا واحدة منهم . يعنى كان حازم بيعد كل مالعيب من الزمالك يرمى نفسه فى حمام السباحة ال18 وطبعآ التمثيل واضح والحكم كان ضعيف الشخصية لعدم اعطاء كروت فى حالة التمثيل . الخلاصة: حكم ضعيف الشخصية فى الملعب ومدرب ضعيف الشخصية مع لاعبيه وجمهور كلهم شباب صغار السن يعنى عيال ومتعصبين تفتكر النتيجة ايه فى حالة الهزيمة طبعآ الهرج والمرج وميقات ظالم للوقت الباقى حتى يأتى التعادل وبعدها يطلق الصفارة للمرواح .فكر فى كلامى وحافظ على شخصيتك قوية وسط اللعيبة وعلمهم خطط وكفاية تمثيل مفضوح لكل المشاهدين.